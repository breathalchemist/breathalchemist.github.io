+++
date = '2025-05-06T17:41:26+02:00'
draft = false
title = 'La Respirazione Wim Hof: Mito o Realtà?'
+++

![alt text](https://miro.medium.com/v2/resize%3Afit%3A1400/format%3Awebp/1%2A4yKYl8iXhRV2jxlGlkfTHw.png)

Salve a tutti!

Oggi tratteremo di uno dei trend che negli ultimi anni hanno scisso il mondo del fitness in due: il metodo del tanto rinomato Wim Hof.

C’è lo ama e chi lo odia, e noi oggi andremo brevemente a riassumere i concetti principali del metodo per poi soffermarci in maniera più approfondita sull’aspetto della respirazione; la respirazione è il pilastro meno conosciuto del suo metodo, essendo meno “scenico” rispetto alle tanto popolari immersioni nel ghiaccio.

Esistono infinite risorse sul web e libri che trattano in maniera approfondita la storia di Wim e i pilastri del suo metodo, quindi non ci soffermeremo molto su di esso. Al lettore basterà sapere che intorno la figura di Wim Hof aleggia un aura di misticismo, anticonformismo e talvolta fanatismo che a primo impatto potrebbe scoraggiare chi non è particolarmente avvezzo a concetti e idee non totalmente verificabili tramite il metodo scientifico. Ma non vi preoccupate, sarà mio compito esporre le tecniche e i fatti in maniera, per quanto mi sarà possibile, imparziale in modo tale che possiate voi farvi una vostra idea in merito.

In quanto ad esperienza, ho partecipato circa a quattro ritiri fatti da istruttori certificati del metodo e ho letto testi dedicati e praticato il metodo per molti mesi. Non mi classifico come un esperto in materia, e consiglio a chiunque sia seriamente interessato a praticare questa tecnica di mettersi in contatto con un istruttore certificato e partecipare ad un workshop. Sia quindi chiaro che **io non sono un istruttore qualificato per insegnare il metodo di Wim Hof** e non mi assumo alcuna responsabilità per eventuali incidenti durante una pratica mal strutturata.

> La tecnica di respirazione dovrà sempre essere eseguita in un luogo sicuro, distesi o seduti e lontani da qualsiasi oggetto che possa ferirvi. Questa tecnica induce effetti fisici molto forti che possono includere lo svenimento, e non deve essere mai praticata in acqua, mentre si guida o in qualsiasi altra situazione nella quale potreste causare un danno a voi stessi o ad altri.

Questo non sarà certamente un trattato esaustivo sul breathwork o pranayama, ma il lettore più curioso e meno avvezzo a queste pratiche si starà domandando: “Perché lavorare sul respiro?”. Sebbene in maniera totalmente aneddotica, chiunque ha sentito dirsi almeno una volta nella vita di prendere un bel respiro per calmarsi. Questo, sebbene sia un consiglio ben poco accettato da chi è in situazioni di stress, è un tipico esempio di saggezza e buonsenso che viene trasmesso da generazioni precedenti. La pratica della manipolazione del respiro per il raggiungimento di particolari scopi, come la calma ad esempio, ha infatti radici millenarie (si crede addirittura risalenti al 3000 A.C!). Solo di recente la scienza moderna ha confermato e approfondito l’intima relazione fra respiro e stato d’animo, ma avremo tempo nei prossimi articoli di trattare l’argomento con più rigore.

Tornando a noi, il metodo promosso da Wim Hof si basa su tre pilastri:

* **Esposizione al freddo** — I dati confermano che esporsi al freddo, se fatto in maniera graduale e consapevole — potrebbe diminuire i livelli di stress, infiammazione e generalmente aumentare la qualità della vita. Sono anche stati riportati effetti a lungo termine sulla diminuzione delle malattie. Gli studi sull’argomento sono, a parer mio, ancora abbastanza discutibili ma le evidenze sono promettenti.
* **Respirazione** — Wim suggerisce una tecnica di respirazione atta a indurre una serie di cambiamenti fisiologici all’interno dell’organismo che produrranno un effetto di riduzione dello stress, abbassamento dell’infiammazione e un miglioramento dell’umore. Andremo in seguito ad analizzare la letteratura scientifica a riguardo per meglio validare queste affermazioni. In sintesi, la tecnica si basa sull’eseguire delle iperventilazioni volontarie e cicliche, alternate a periodi di apnee a polmoni vuoti. Nella sezione apposita andremo ad esaminare la tecnica nel dettaglio.
* **Mindset** — Il concetto di mindset nell’ambito di Wim Hof è abbastanza soggettivo e deve essere interpretato e contestualizzato a dovere. In questo caso possiamo vederlo come il “collante” che permette a respirazione e esposizione al freddo di funzionare a dovere. Sarà quindi un atteggiamento mentale che ci dovrà portare ad essere fiduciosi della tecnica e dei suoi benefici. Se volessimo utilizzare parole simili a quelle usate da Wim e dai suoi istruttori, dobbiamo iniziare a credere al potere innato del nostro corpo di auto-guarirsi, e alla forza della nostra volontà indipendentemente dalle circostanze. I lettori più restii ad accettare questo tenderanno inevitabilmente a scartare il concetto come “auto suggestione” o “placebo”. Non condivido il carattere denigratorio con il quale questi termini vengono utilizzati, dato che non fanno altro che dimostrare l’innegabile connessione mente-corpo. E’ comunque consigliata una lettura di fonti aggiuntive per coloro che desiderano approfondire.

# La Tecnica

I seguenti paragrafi andranno a spiegare le varie fasi della tecnica di respirazione. La prima volta è consigliabile almeno dedicare mezz’ora alla pratica, per imparare bene i concetti. Le sessioni successive potranno essere svolte in 15 minuti circa.

Si prega di notare che le seguenti istruzioni sono il risultato della mia personale esperienza, ogni istruttore certificato solitamente insegna la tecnica con qualche variazione o approfondimento particolare a seconda del loro background o competenze specifiche. La fase 2 rimarrà fondamentalmente invariata.

Leggete per intero tutte le fasi prima di iniziare a praticare.

## Fase 1 — Preparazione

Prima di iniziare la vera e propria respirazione di Wim Hof, dovremo andare a riscaldare i muscoli coinvolti nella respirazione profonda. Questo è utile per i seguenti motivi:

* Tendenzialmente le persone respirano in maniera non ottimale, quindi andare a lavorare su schemi motori in maniera un po’ “forzata” permette di ripristinare pattern come la respirazione diaframmatica che promuovono un generale rilassamento.
* Come “side-effect” ci ricaveremo qualche secondo o minuto prima della vera pratica per centrarci mentalmente e non affrontare la tecnica di fretta e furia, il che sarebbe controproducente.

Chiudiamo gli occhi e passiamo i primi secondi ad osservare il nostro respiro cosi com’è. Non vogliamo cambiarlo in alcun modo, non voglio alterarlo per illudermi di essere più calmo o rilassato di quello che sono. Dove lo sento? Nella pancia, sulla punta del naso? Nel petto? Sto ad ascoltarlo per qualche secondo, senza giudicarlo in alcun modo.

In maniera intuitiva possiamo immaginare di poter respirare in tre zone differenti:

* **La pancia** — Mettete una mano sulla vostra pancia al livello dell’ombelico. Quando inspirate, cercate di “dirigere l’aria” in quella zona. Dovreste notare la vostra pancia gonfiarsi e sgonfiarsi. Non deve risultare un rigonfiamento forzato, ma piuttosto naturale. Ripetete per 10 volte.

![alt text](https://miro.medium.com/v2/resize%3Afit%3A1400/format%3Awebp/1%2ASyHT3EeY3f7HmaSS1C4hrQ.png)

* **Il torace** — Mettete entrambe le mani ai lati del vostro torace. Provate ad inspirare e a sentire la cassa toracica che si espande di lato. Ripetete 10 volte.
  
![alt text](https://miro.medium.com/v2/resize%3Afit%3A1400/format%3Awebp/1%2AN3rzTlMCsjznqeGjZXcorA.png)

* **Le clavicole** — Con le mani sul petto e clavicole, inspirate ed espirate 10 volte sentendo il petto che si alza e si riabbassa.

![alt text](https://miro.medium.com/v2/resize%3Afit%3A1400/format%3Awebp/1%2AeKnoRXLXhZSgOw_94vz8Zg.png)

Non riempite totalmente i polmoni durante questa fase, ma prendere una quantità normale di aria attivanto i muscoli giusti.

Consiglio di eseguire una manciata di respirazioni complete, utilizzando tutte e tre le sezioni che abbiamo allenato prima. Alcuni testi consigliano di attivare in maniera sequenziale addome, torace e poi clavicole, mentre altri istruttori suggeriscono di utilizzarli tutti assieme. Io personalmente provo a respirare utilizzando tutte e tre le parti assieme, ma provate e giudicate voi cosa vi resta più naturale.

## Fase 2 — La Pratica

Il “core” della pratica consiste in tre round di:

    
* **30–40 iperventilazioni cicliche**, che saranno quindi respirazioni complete e forzate; durante l’inspirazione i polmoni dovranno essere riempiti totalmente, mentre durante l’espirazione questo non sarà necessario, basterà “lasciar andare” il respiro senza sforzo. Il grado di forzatura non dovrà essere eccessivo e consiglio sempre di partire piano per poi incrementare nei round finali. Il primo round i respiri saranno fatti solo dal naso (per chi riesce) e nei round successivi potrete respirare dalla bocca. Non iniziate subito a respirare dalla bocca, dato che l’eccessivo quantitativo di ossigeno potrebbe causare fastidi indesiderati, meglio arrivarci per gradi! Il mio maestro mi suggerì di fare il primo round solo con in naso, il secondo inspirando dalla bocca ed espirando dal naso e l’ultimo solo utilizzando la bocca. Sperimentate voi stessi e utilizzate la strategia che più vi soddisfa. 
> Se seguirete delle sessioni guidate con dei video o delle applicazioni, vi sconsiglio di seguire il ritmo di respirazione imposto dal video, perché probabilmente non sarà adatto a voi. Potete contare i respiri manualmente o impostare un timer che indicativamente vi darà un segnale ogni 2/3 minuti, non c’è niente di magico nel numero di respiri specificato sopra. Io prediligo utilizzare un timer rispetto a tenere il conto dei respiri effettuati. Ho riscontrato effetti ben più potenti quando mi concentravo sull’eseguire respirazioni profonde e complete, rispetto a seguire un certo ritmo imposto dall’esterno.

* **Apnea a polmoni vuoti** — Dopo l’ultimo respiro, buttare fuori l’aria e andate in apnea a polmoni vuoti. La durata sarà determinata dalle vostre caratteristiche individuali. Non dovrà essere una gara a chi trattiene di più il fiato, ma provate di volta in volta a resistere un po’ di più. Consiglio di non riprendere fiato alla prima sensazione di “fame d’aria” ma di resistere per qualche secondo aggiuntivo. Durante questa fase più “meditativa” vi invito a focalizzarvi sulle sensazioni corporee o semplicemente prendete nota dei pensieri che vi passano per la testa, senza giudizio.
* Dopo l’apnea a polmoni vuoti, inspirate completamente e **trattenete il respiro a polmoni pieni** per circa 15 secondi. Se da questa apnea contrarrete gli addominali leggermente, noterete una sensazione di pressione interna alla testa. Alcuni istruttori ricercano questo effetto, ma io mi trovo meglio a portare il mento verso il collo, in modo da create una delle chiusure che nello yoga prende il nome di jalandhara bandha. Questo eviterà questa sensazione che per alcuni è spiacevole, e che comunque non apporta ulteriori benefici.


![text](https://miro.medium.com/v2/resize%3Afit%3A408/format%3Awebp/0%2AW76NwQRzSMJVjsp9)

* Ripetete dalle 3 alle 4 volte.

Gli ultimi round, se eseguiti correttamente, saranno molto intensi. Ribadisco di eseguire la pratica da distesi e mai in situazioni potenzialmente pericolose.

Alcuni praticanti potranno riscontrare varie sensazioni, come ad esempio:

* Formicolio o perdita di sensibilità agli arti, che ritornerà in maniera del tutto naturale. Se la sensazione è troppo spiacevole, rallentae il ritmo.
* Contrazione involontaria di muscoli. Particolarmente spiacevole se non si è a conoscenza del fenomeno della tetania. I muscoli di varie parti del corpo si contrarranno involontariamente e rimarranno tesi. Non c’è da preoccuparsi, per quanto possa sembrare a primo impatto grave, questo è un fenomeno totalmente normale e con la pratica svanirà. Basterà rallentare il ritmo del respiro e i sintomi svaniranno entro poco.
* Giramenti di testa o svenimenti. La tecnica provoca una temporanea vasocostrizione che riduce l’afflusso di sangue al cervello, che in alcuni casi potrebbe portare a svenimenti, ecco spiegato il motivo per la quale non si consiglia di eseguire la pratica in piedi o in altre situazioni.
* E’ normale dopo pochi respiri che il corpo non voglia più respire. Questo accade a causa dell’elevato livello di ossigeno nel sangue; non necessitandone di più, il corpo tenderà a non voler più inspirare. Tentate di andare contro a questa sensazione e continuate ad eseguire la tecnica.

## Fase 3 — Il dopo-pratica

Una volta terminati i round di iperventilazione ed apnee, vi consiglio di rilassarvi per qualche minuto prima di tornare alle vostre attività quotidiane. Non dovete pensare a nulla di particolare e questo non deve essere un esercizio di meditazione (a meno che non abbiate esperienza in quello), vedetelo come “cuscinetto” fra la pratica e il ritmo frenetico delle vostre attività giornaliere.

# Letteratura Scientifica

Vari esperimenti sono stati condotti riguardo al metodo Wim Hof. Il più famoso e anche il più citato nei vari corsi è quello che riguarda l’attivazione volontaria del sistema immunitario per ridurre l’infiammazione. Prima di questo studio, era dato per assodato che sistemi come quello immunitario fossero completamente autonomi, e che quindi non potessero essere volontariamente attivati. La ricerca ha dimostrato che questo era in realtà possibile, tramite l’applicazione del metodo Wim Hof, aprendo importanti possibilità per il trattamento di condizioni di infiammazione cronica come malattie autoimmuni e via dicendo.

Per quanto riguarda la riduzione dello stress in generale, allego la ricerca effettuata tramite l’app Consensus ed Elicit:

* https://elicit.com/notebook/ef4823b6-4622-4e34-b7b8-0ef37b01c9d2
* https://consensus.app/search/effects-of-wim-hof-breathing-technique-on-stress-r/iuM6knV2SPqMXzAuIF66Cg/?source=post_page-----c1a362224b90---------------------------------------

Sintetizzando l’esito delle varie ricerche, appare evidente che il metodo presenta una valida soluzione per il trattamento di ansia e depressione. Aggiungo che avere il buon senso di contattare un terapeuta specialista rimane, a parer mio, il primo e più importante passo da fare, ma questo metodo ha sicuramente ottime potenzialità.

E’ interessante anche menzionare un recente studio che ha messo a confronto varie tecniche di respirazione e meditazione, per valutare quale fosse la migliore sul breve periodo per la riduzione dello stress. Consiglio una lettura della ricerca per farsi un idea approfondita di come le varie tecniche sono state insegnate ai partecipanti: [Brief structured respiration practices enhance mood and reduce physiological arousal](https://www.sciencedirect.com/science/article/pii/S2666379122004748?via%3Dihub=). La ricerca ha evidenziato alcuni punti che vale la pena discutere:

* Le tecniche di manipolazione del respiro hanno riscontrato un maggior effetto positivo rispetto al gruppo che ha effettuato solo meditazione mindfulness.
* La tecnica del [sospiro fisiologico](https://youtu.be/kSZKIupBUuc?si=3fDoEUlbYO9Vzbky) ha ottenuto risultati migliori rispetto al metodo Wim Hof. Va però notato che il tempo delle sessioni era relativamente breve (circa 5 miuti) mentre una sessione completa del metodo durerebbe circa 15 minuti. E’ possibile che la respirazione Wim Hof non sia stata somministrata per un tempo sufficiente per rilevarne appieno i benefici. Rimane comunque evidente che, se doveste avere poco tempo a disposizione, il sospiro fisiologico potrebbe avere migliori risultati. Per sessioni calmanti, anche io prediligo il sospiro fisiologico perché risulta mento tassante a livello respiratorio.

Allego anche le varie ricerche riguardo all’esposizione al freddo, per chi fosse interessato:

Inoltre, l’analisi delle fonti non ha rilevato un miglioramento significativo delle performance atletiche in seguito all’esercizio di respirazione, contrariamente a quanto professato da Wim stesso o da chi per lui. Personalmente questo fatto non mi interessa particolarmente, in quanto il mio obiettivo (e penso anche il vostro?) sia quello di migliorare lo stato di salute, alleviare lo stress e ridurre lo stato di infiammazione generale.

# Trucchi e Consigli per la Pratica

Personalmente non utilizzo la respirazione di Wim Hof molto di frequente, solo in situazioni particolarmente acute dove ho bisogno di un reset più profondo. Le varie fonti consigliano di eseguirla ogni giorno, una volta al giorno. Personalmente prediligo pratiche più rilassanti da eseguire tutti i giorni, dato che dopo un certo numero di sessioni mi sentivo più stanco che rilassato. Rimane comunque un validissimo strumento nel mio arsenale di tecniche.

Per chi — come me all’inizio — si stesse domandando a cosa si debba pensare durante la pratica, suggerisco di focalizzarsi sull’atto di respirare. La mente vi presenterà immagini, ricordi e altri pensieri legati a cose che dovete fare e via dicendo, questo è completamente normale. Semplicemente spostate l’attenzione sul respiro una volta che notate che vi siete distratti. Manipolare il vostro stato d’animo richiede un certo sforzo di concentrazione, e sicuramente non vi calmerete se passerete tutto il tempo a pensare alle tasse da pagare o alla visita dal medico.

Potete utilizzare una delle moltissime sessioni guidate online, tra cui:

[![IMAGE ALT TEXT HERE](https://img.youtube.com/vi/0BNejY1e9ik/0.jpg)](https://youtu.be/0BNejY1e9ik)

e una sessione più intensa:

[![IMAGE ALT TEXT HERE](https://img.youtube.com/vi/Cuxppurd-tw/0.jpg)](https://youtu.be/Cuxppurd-tw)

Buona pratica a tutti!