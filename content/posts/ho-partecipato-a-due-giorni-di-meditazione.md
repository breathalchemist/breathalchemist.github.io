+++
date = '2025-05-21T16:35:12+02:00'
draft = false
title = "Ho partecipato a due giorni in un ritiro di meditazione: questo è quello che è successo"
+++

# Il Ritiro

Ho recentemente avuto l'opportunità di partecipare a un ritiro di meditazione a tema buddista, un'esperienza offerta dal mio maestro di yoga. Era il mio primo ritiro di più giorni e devo ammettere che avevo un po' di ansia all'idea di dormire fuori in una situazione più spartana rispetto al comfort di casa mia. Il ritiro si è svolto nella casa di campagna del maestro, una location davvero bella e suggestiva.

# Giorno 1: Introduzione e prime meditazioni

Essendo il ritiro incentrato sulla vestività del Vesak, il maestro ha iniziato con un introduzione alla filosofia buddista, alla stua storia e al mutamento che he subito nei secoli. E' stato molto interessante comprendere come gli insegnamenti iniziali siano stati poi interpretati in maniera differente nelle varie nazioni, e di come le pratiche si siano effettivamente adattate ai modi di fare della popolazione. Un classico esempio è quello dello Zen, dove la formalità e il rispetto delle regole certamente rispecchiano i comportamenti tradizionalmente associati al popolo giapponese. 

Il centro della discussione riguardava i principi cardine del buddismo, nello specifico:
* Le quattro nobili verità
* L'ottuplice sentiero

Non voglio star a riassumere tutti i punti per filo e per segno, esistono testi che trattano l'argomento in maniera assai più esaustiva di quanto potrei mai fare in un semplice articolo. Quello su cui vorrei soffermarmi è quanto alcuni degli insegnamenti buddisti siano estremamente applicabili alla vita di tutti i giorni. Il fatto che la sofferenza, nelle sue varie forme, esista in maniera universale è accettabile da chiunque senza necessariamente introdurre concetti religiosi o metafisici. Quello che il buddismo ci vuole insegnare è che questa sofferenza ha un origine ben precisa, spesso identificata nella brama, nell'attaccamento e nella ricerca del piacere transitorio e che da essa possiamo distaccarci, se siamo disposti a cambiare il nostro modo di approcciarci alla vita. Non deve passare il messaggio di rinchiudersi in un monastero e vivere una vita ascetica, chiaramente non in linea con i nostri tempi e impegni moderni. 

Sebbene queste letture non siano di origine puramente buddista, ho trovato particolarmente illuminante integrarle con gli Yoga Sutra di Patanjali riguardo ai Klesha, con una particolare attenzione ai Klesha dell'attaccamento e della repulsione. Ho notato come questi concetti siano incredibilmente applicabili a molte situazioni pratiche della vita di tutti i giorni.

È importante sottolineare che non si tratta di rinunciare a tutto ciò che ci piace o desideriamo, ma piuttosto di sviluppare la capacità di distaccarsi in maniera sana da desideri ossessivi o non produttivi. Mi ha ricordato di quando, anni fa, ero letteralmente "in fissa" per gli zaini e i vestiti. Se mi mettevo in testa un particolare capo d'abbigliamento, diventava quasi un'ossessione; non riuscivo quasi a pensare ad altro finché non lo compravo. Anche nel Siddharta di Hesse vediamo che il protagonista non era soddisfatto né quando si era privato di tutto e viveva nei boschi né quando si era lasciato andare nella lussuria più sfrenata. 

E la cosa più strana era che, una volta acquistato l'oggetto del desiderio, l'emozione svaniva rapidamente, lasciando spesso un senso di vuoto. Questa tua osservazione mi fa riflettere su quanto spesso inseguiamo delle "nuvole", delle proiezioni mentali che, una volta raggiunte, si dissolvono, lasciandoci con la consapevolezza che la vera soddisfazione non risiede nell'oggetto in sé, ma forse nel modo in cui ci relazioniamo ai nostri desideri.

## Prima Meditazione

La tecnica che il maestro ci ha insegnato era quella di Vipassanā, iniziando con un radicamento nel qui ed ora attraverso l'ascolto dei sensi: l'udito che cattura i suoni circostanti, l'olfatto che percepisce gli aromi nell'aria, e il sapore che ancora indugiava sulla lingua. Successivamente, l'attenzione si spostava all'interno, concentrandosi sulle sensazioni fisiche generate dal respiro. Ognuno di noi percepiva il respiro in modo diverso: alcuni lo sentivano muoversi nell'addome, altri nel torace. La cosa fondamentale era non modificare in alcun modo il ritmo naturale del respiro.

Utilizzando il respiro come un veicolo, indirizzavamo l'intenzione del corpo a rilassarsi, partendo dalla sommità della testa e scendendo fino alla punta dei piedi. È un processo abbastanza singolare da descrivere a parole. Vi sarà sicuramente capitato di accorgervi, all'improvviso, di avere i pugni serrati, le spalle tese o la mandibola contratta? Ecco, quello che dovevamo fare era una sorta di scansione del corpo, cercando attivamente i punti in cui potevamo rilasciare una tensione.

Il passaggio successivo consisteva nell'osservazione pura e semplice delle sensazioni corporee, che è l'essenza più tradizionale di Vipassanā. Si trattava di un body scanning molto approfondito, privo di qualsiasi visualizzazione volontaria, ma cercando di accogliere le sensazioni presenti in tutto il corpo in maniera sistematica. L'intento primario era di rimanere in contatto con queste sensazioni, qualunque esse fossero, senza respingere quelle negative, come un dolore ad un'articolazione, né attaccarci a quelle piacevoli. Questo è il cuore del concetto di equanimità.

Successivamente, l'attenzione si sposta sull'osservazione dei contenuti mentali, che ci si presentano come immagini e dialoghi interni, le conversazioni silenziose che intratteniamo costantemente con noi stessi. Questa fase rimane una delle più impegnative, poiché la mente ha una forte tendenza ad identificarsi in modo totalizzante con i propri pensieri. Personalmente, rientro in quella categoria che, in termini meno formali, definiremmo incline alle "pippe mentali" e tendo ad immergermi particolarmente nei miei pensieri.

Quando ci rendiamo conto che la mente ci sta presentando un'immagine, che sia un ricordo vivido o una qualsiasi altra rappresentazione, il compito è semplicemente prenderne nota, osservarla senza giudizio, e poi cercare di percepire il momento esatto in cui quel pensiero svanisce. In questo processo, può essere utile concentrarsi sullo spazio nero che si "vede" quando si tengono gli occhi chiusi. È un concetto difficile da spiegare a parole, che richiede pratica costante e, idealmente, la guida di un esperto. Tuttavia, con il tempo, si inizia a sviluppare la capacità di riconoscere quando ci stiamo "immergendo" troppo in un "film mentale", acquisendo così la possibilità di distaccarcene e di trattarlo come se fosse una pellicola proiettata in un cinema, dal quale possiamo sempre alzarci e uscire dalla sala se la trama non ci interessa più.

Infine, si porta l'attenzione allo stato mentale presente, ovvero al tipo di emozione che stiamo provando in quel preciso istante, che sia tristezza, rabbia, euforia o qualsiasi altra cosa. Semplicemente la si nota, la si riconosce, senza cercare di modificarla o analizzarla.

La meditazione si conclude in modo delicato, ripercorrendo a ritroso i passaggi descritti, per offrire alla mente l'opportunità di riabituarsi gradualmente al mondo esterno. 

È fondamentale sottolineare che questi "oggetti" meditativi – siano essi sensazioni fisiche, pensieri o emozioni – non sono affatto qualcosa da evitare o da sopprimere. Anzi, sono semplicemente la naturale espressione del funzionamento della nostra mente pensante e del nostro corpo senziente.

L'obiettivo che ci prefiggiamo di raggiungere, in sintesi, è uno stato di totale equanimità nei confronti di ciò che il nostro corpo e la nostra mente ci presentano istante dopo istante, indipendentemente dalla loro natura, che sia percepita come piacevole, spiacevole o neutra. Si tratta di coltivare una sorta di distacco osservativo, una capacità di accogliere ogni esperienza senza reagire con attaccamento o avversione, ma semplicemente riconoscendola per quello che è: un fenomeno transitorio nel flusso incessante della coscienza.

Il tempo è volato e si erano fatte le 13. Il maestro ha suonato il gong, segnalando la fine della pratica, e ci siamo diretti verso la sala da pranzo.

## Pranzo 

Dopo la prima sessione di meditazione, abbiamo fatto un pranzo  "consapevol" in silenzio, mangiando un boccone alla volta e posando la forchetta. La regola era di non prendere un altro boccone finché il precedente non fosse completamente finito. Devo ammettere che all'inizio è stato molto imbarazzante per me, non essendo affatto abituato a una pratica del genere.

Tuttavia, con il passare dei minuti, l'esperienza si è rivelata molto interessante. Ho scoperto che concentrarmi sul sapore, sulla consistenza e sull'odore di ogni singolo boccone mi ha permesso di apprezzare molto di più il cibo che stavo mangiando. È stata una pratica di consapevolezza inaspettata, un modo per rallentare e connettermi con il momento presente attraverso il semplice atto di nutrirsi.

Sicuramente è un'esperienza da ripetere per poterla apprezzare ancora di più. Riconosco, però, che sarà difficile replicare questa pratica in contesti sociali, dove la conversazione e l'interazione con gli altri sono parte integrante del pasto.

Il maestro ci ha fornito alcuni testi sacri, in particolare il Satipaṭṭhāna Sutta, che è la trascrizione dei discorsi del Buddha in cui spiega dettagliatamente le tecniche che abbiamo praticato durante la meditazione. La lettura, sebbene a tratti ripetitiva, si è rivelata estremamente utile per confrontare le varie tecniche di mindfulness moderne con uno dei testi fondamentali della dottrina buddista. Ci ha permesso di apprezzare la radice antica di pratiche che oggi vengono spesso presentate in contesti più laici e contemporanei.

La il pomeriggio è poi proseguito con una sessione di yoga in stile Anukalana. Questo approccio si distingue per la fluidità dei movimenti, l'assenza di sforzo eccessivo e la totale eliminazione di rigidità nelle posture. Un aspetto particolarmente interessante è stata la tecnica del respiro articolare. In ogni posizione, si coordinava il respiro con il movimento: si inspirava profondamente durante la fase di distensione delle giunture, e si espirava dolcemente rilassandole e uscendo dalla posizione di massimo allungamento, anche solo di pochi centimetri. Questa sincronizzazione tra respiro e movimento creava una sensazione di armonia e di profonda connessione con il corpo.

La cena, questa volta non in silenzio, si è rivelata un'ottima opportunità per condividere le esperienze della giornata e, in generale, per conoscere meglio gli altri partecipanti al ritiro. Dopo una giornata intensa di introspezione e pratica, è stato piacevole poter scambiare qualche parola, ascoltare le impressioni altrui e creare un senso di comunità. Le conversazioni sono state vivaci e interessanti, spaziando dalle riflessioni sulle meditazioni alle sensazioni provate durante la sessione di yoga. È stato un momento di leggerezza e connessione umana, un bel contrasto con il silenzio contemplativo di alcune delle attività precedenti.

Abbiamo chiuso la giornata con una meditazione in notturna; avendo un discreto spazio a disposizione nel bosco, il nostro maesto ci ha lasciati liberi di esplorare le varie pedane e ad apprezzare le differenze in termini di percezione che la meditazione notturna ci avrebbe portato. Essendo in campagna, i rumori della natura erano decisamente diversi rispetto a quelli della città ed è stato interessante apprezzare come i sensi si affinassero, ogni rumore riportava l'attenzione al presente. Ero esausto, dopo una ventina di minuti sono rientrato nella mia capannina per provare a dormire. 

# Giorno 2: Mandala e altra meditazione

La giornata è iniziata con una meditazione mattutina, durante la quale abbiamo messo in pratica i principi e le tecniche che ci erano stati illustrati il giorno precedente. A questa è seguita una breve e dolce sessione di yoga, pensata appositamente per risvegliare il corpo in modo delicato e prepararlo alle attività successive.

La colazione, preparata con cura in casa, è stata particolarmente gradevole: un mix di muesli croccante, golosi pezzetti di cioccolata fondente e frutta fresca di stagione. 

La mattinata è proseguita con una camminata silenziosa nella natura circostante. Durante la passeggiata, ci è stato chiesto di raccogliere piccoli oggetti trovati lungo il cammino – foglie, sassi, rametti, fiori – per poi utilizzarli nella costruzione di un mandala. Questo mandala doveva rappresentare visivamente le quattro nobili verità che avevamo esplorato teoricamente il giorno precedente, un modo creativo per interiorizzare concetti profondi. Ammetto di non essere il tipo che normalmente raccoglie i fiori per farne un "opera d'arte", ma nonostante questo sono riuscito ad abbandonare quella parte di me che continuava a chiamarmi "figlio dei fiori" in maniera denigratoria e semplicemente a godermi l'esperienza. In effetti è stato al quanto toccante ascoltare le varie interpretazioni dei mandala degli altri partecipanti, ognuno ha espresso una sua interpretazione più poetica alle quattro nobili verità, aggiungendo una sfumatura personale. 

Prima del pranzo, abbiamo partecipato a una sessione di meditazione più ideativa. Dopo la consueta fase iniziale di centratura sul respiro e sulle sensazioni corporee, l'attenzione si è spostata sui concetti che avevamo cercato di esprimere attraverso il nostro mandala. È stato un modo per approfondire la nostra comprensione intellettuale attraverso una riflessione più intima.

E poi, finalmente, abbiamo pranzato.

Come da tradizione, ha fatto seguito un momento molto significativo: la distruzione del mandala. Ho interpretato questo gesto principalmente come un esercizio di non attaccamento nei confronti di qualcosa che avevamo creato noi stessi, qualcosa di cui avremmo potuto sentirci orgogliosi o a cui avremmo potuto legarci emotivamente.

Ma, al di là del non attaccamento alla nostra stessa creazione, la distruzione del mandala è un promemoria potente della natura effimera delle cose e della generale impermanenza di tutto ciò che ci circonda. Ci ricorda che nulla è permanente, che tutto è in costante mutamento, e che cercare di aggrapparsi a forme, creazioni o stati d'essere è un esercizio futile che genera sofferenza. È un concetto cardine che si lega perfettamente alle riflessioni sull'attaccamento che abbiamo fatto in precedenza. Un momento apparentemente semplice, ma carico di significato profondo.


# Cosa Ho Imparato

Se ripenso all'esperienza nella sua totalità, i momenti della creazione del mandala sono stati questi i più significativi. Diciamocelo, ripetere a pappagallo i sutra e i vari insegnamenti non serve a molto se non a gonfiare l'ego. Invece, interpretare le scritture e filtrarle tramite le proprie esperienze, sfide e demoni interiori ha permesso a me e ai miei compagni di assorbire i concetti in un modo maggiormente derivante dall'esperienza diretta, invece che memorizzare i concetti in una maniera quasi accademica.

Non sono buddista e non penso lo diventerò nel prossimo futuro, ma indubbiamente gli insegnamenti che propone sono ampiamente condivisibili da chiunque abbia un minimo di strumenti per effettuare un auto-analisi. Sono fermamente convinto che la stragrande maggioranza dei problemi che percepiamo di avere, siano nella nostra testa. L'incessante essere strapazzato da eventi passati e possibilità future, almeno per me, è estenuante e l'avere altri strumenti in più per combattere questa tendenza non può che essere una cosa positiva. 

Invito chiunque a studiare e a documentarsi sull'argomento, mantenendo sempre una mente aperta e curiosa.